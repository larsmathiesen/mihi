---
title: Empati
subtitle: aaa
layout: default
modal-id: 1
date: 2014-07-18
img: dreams.png
thumbnail: dreams-thumbnail.png
alt: image-alt
project-date: April 2014
client: Start Bootstrap
category: Web Development
description: Vi har brukt mye tid i empatifasen til å undersøke både problemstilling rundt mye stillesitting og problemstilling rundt overvekt. Omtrent midtveis ble det klart for oss at det ikke lar seg gjøre å kun bruke aktivitet til å gå ned i vekt, man må også endre kosthold og livsstil. Barneovervektsproblemstillingen ble for stor og kompleks – den lot seg ikke avgrense; her må man se på både det fysiske og det psykiske, det omkringliggende og kosthold. Vi ble enige om å endre fokus til å arbeide med et forebyggende prosjekt der vi skulle utvikle en bevegelsesmotivator for alle barn gjennom bruk av gamification. Vi har også brukt tid på å undersøke fenomenet gamification – hvorfor dette kan være et fint virkemiddel for å få barn til å være i aktivitet. <h5>En rundtur i nabolaget — med test av lekestativ </h5> Øyvind tok seg en runde i nabolaget for å se på uteaktivitet blant barn og unge. På turen var han innom en liten lekeplass i Nedre Lønborg – ingen barn eller voksne, Bimbobakken – ingen barn eller voksne, Helleneset friluftsområde – ingen barn eller voksne, Lønborg ballbinge – ingen barn eller voksne, Hellebakken Barnehage – ingen barn eller voksne, Hellen skole – en gutt spiller fotball alene, Stemmemyren Idrettspark – mange barn, unge, voksne, Øyjorden barnehage – ingen barn eller voksne, Øvre Hellen friluftsområde – noen voksne turgåere. <br><br>Alle ungene er i Stemmemyren idrettspark, der det er gratis tilbud for barn gjennom vinteren. Det er flest gutter i aktivitet, og mange aktiviteter om hverandre. Jenter i tenårene er aktivitetsledere. Foreldrene ser på eller deltar. Det selges vafler. <br><br> Øyvind snakker med gutten som spilte fotball alene; Han hadde spilt med en kompis en times tid før kompisen måtte gå hjem. Han liker å spille i ballbingen, den er lett tilgjengelig og man treffer som regel noen å spille med. Han liker å spille data eller leke med andre leker hjemme, men liker best fotball. Etterhvert kommer en far med to sønner. Faren forteller at guttene har fått en PS, men han bestemmer hvor mye de får spille. De blir fort hektet. De får ikke spille voldsspill, det går i FIFA. Nesten alle guttene på skolen spiller fotball, det er få andre valg i området. <br> <br> Øyvind tester slengdissen i Bimboparken, og holdt på å delje i treet. Den var dårlig sikret og ukomfortabel, testet lekeapparater ved Hellebakken barnehage som var helt ok, testet storhusken ved Hellen skole og disse/sklie ved Øvre Hellen friluftsområde. <br><br><i><strong>Hovedlæring:</strong> lekeplassene er tomme. Der det er barn, er det organisert i idrettshall</i><br><br> <h5>Observasjoner ved Skogvåg SFO — jeg er tung altså…</h5> Vi fikk delta på en filmkveld ved Skogvåg SFO der barna skulle være med på å lage alternativt, sunt kinosnop. I løpet av kvelden skulle man se på en film om aktivitetsspillet «Hvalen Våge», få gode innspill til sunt snop og bli intervjuet om aktivitet og kosthold. Barna er i alderen seks til ti år, fordelt jevnt mellom jenter og gutter. Barna liker sunt snop, men foretrekker vanlig snop. <br><br> Barna liker helt klart å være i bevegelse, etter filmen vil de arrangere dansekonkurranse. De vet hvorfor de bør velge frukt, fordi det er sunt og man får muskler av det. De liker kino fordi man får kinosnop og fordi det er stille og rolig der. De liker dataspill fordi det er mye å velge mellom og fordi man kan bygge ting. De liker best å leke inne fordi de kan leke med voksne, det er flere ting å gjøre og det er rolig. De liker å leke ute fordi det er stor plass, men de syns det er kjedeligere ute og de kan bli skitne. <br><br><i><strong>Hovedlæring:</strong> barn vet hva som er bra for dem, de er klar over egen størrelse og de liker at de selv kan velge mellom fart og ro.</i><br><br> <h5>Innblikk i gamification </h5>I slutten av mai deltok vi på et Gamification-seminar initiert av Universitetet i Bergen. På seminaret deltok fem foredragsholdere som på ulike måter arbeider med gamification. Sebastian Deterding fra Northeastern University, Boston, forteller at flere store bedrifter har endret fokus fra produkt og bruk til motivasjon for bruk og involvering. De vil ikke bygge bedre produkter, men skape bedre brukere av produktene. Gøy er bare et annet ord for læring. Folk har ikke bare fysiske behov, men også psykiske; en følelse av mestring, autonomi, relasjon og progresjon. Videre sier han at mål og regler gir interessante utfordringer som sammen med tilbakemeldinger gir en opplevelse av mestring. All lek er frivillig aktivitet – autonomi. Det må være en overordnet følelse av mening som gir relasjon – for eksempel delte verdier som større omsorg for andre spillere enn for spillet selv. Og den totale opplevelsen må være bygd på et godt utformet system. <br><br> <i>Simon McCallum </i> fra Høgskolen i Gjøvik fortalte om valuta, poeng, belønningssystemer og status som verktøy til å skape opplevelse i spill. Hovedvirkemidlene er poeng, emblemer og topplister. Mennesker har behov for å være i kontroll, tilhøre og oppnå. Forskjellige typer mennesker blir motivert på forskjellig måte – de fleste lærer når de konsentrerer seg om å lære. Det er viktig å velge virkemidlene etter hva man ønsker å oppnå.<br><br> <i>Natalia Mæhle</i> fra Høgskolen i Bergen forteller om flytteori som en balanse mellom det som blir for spennende og det som er for kjedelig. For å oppnå spillykke må man ha et klart sett regler, umiddelbare tilbakemeldinger og en god balanse mellom mestring og utfordring. Spesielle karakteristikker som ligger i spill er mål som gir mening, regler og grenser, konstant tilbakemelding og en følelse av frivillighet. Selskaper ønsker i dag å tilføre en lekenhet til sine kundesystemer, der kunden blir en aktiv deltaker heller en en passiv mottaker. <br><br> <i>David Smith og Hogne Malum Gjersvik</i> presenterte ulike produktersom begge baserer seg på gamification. David Smith sitt selskap hadde utviklet et spillgrensesnitt for salgspersonell og Hogne Malum Gjersvik fra Cap Gemini hadde vært med å utvikle en trafikkrapporteringsapp for barn. <br><br> Ved et oppfølgingsintervju med Hogne Malum Gjersvik fra Capgemini, uttalte han at det aller viktigste var at de hadde gode ambassadører for appen, det holder ikke å bare legge ut i appstore og vente på at den taes i bruk; <br>— <i>Legg en god plan for hele utrullingen. <br> — Lag noe som er nytt og ikke er på markedet fra før, lag en løsning som treffer! Gjør det superenkelt for alle.</i> <br><br> Som målgruppe trenger barn mer guiding, men til gjengjeld blir barn fortere superbrukere. Man må være god på oppfølging og gi rikelig med informasjon. Det er viktig å få foreldrene med på laget så tidlig som mulig – de er en viktig stakeholder-gruppe.<br><br> <i><strong>Hovedlæring:</strong> man må ha et klart sett regler, umiddelbare tilbakemeldinger og en god balanse mellom mestring og utfordring. (en følelse av mestring, autonomi, relasjon og progresjon).</i><br><br> <h5> Gamification i skolen og spill i hverdagen</h5> Øyvind deltok på en workshop om spill i skolen ved Nordahl Grieg videregående. Her lærte han at spill kan brukes til undervisning i mer eller mindre alle fag. Mange av dem inneholder elementer som vi selv blir stilt ovenfor og må forholde oss til hver dag. Lærere kan bruke spillhistorien og knytte den til kompetansemål i læreplanen. <br><br>Når elever spiller sammen i par eller hele klassen sammen går de inn i en modus for refleksjon og får felles relasjoner til problematikken de står ovenfor. Historisk korrekte gjengivelser i spillene gjør at elvene kommer med helt andre forutsetninger for å lære. For elevene kan det bli “døden” å høre på en lærer som står å preker. Det ligger masse fysikk og matematikk bak spillutviklingen. Spill som f.ex. Portal 2 kan brukes til gjøre fysikkeksperimenter. Her er det tatt hensyn til gjeldene regler for masse, tid og rom. Minecraft er “digital lego” som kan benyttes til prosjekter hvor elvene bygger noe sammen. Arbeidene stiller krav til eleven på lik linje som i arbeidslivet, og de må organisere seg selv og arbeidet for å nå målene. <br><br>I begynnelsen av juni intervjuet vi Alexander, spillpedagog ved Nordahl Grieg Videregående, og datteren hans «Søta». Han sier at en av tingene han har observert er elevenes ønske om å hjelpe hverandre i spillet. Det er andre elever enn de vanlige som står frem som ekstra gode – de får vist sin evne til å få fremdrift og se løsninger i spillet. Et annet særtrekk er driven etter å komme til neste nivå. Dette gir både cred og en opplevelse av mestring. Man får en kunnskap man ikke hadde, og som ikke alle andre har. <br><br>Ved intervju med en tenåringsgamer fant vi at det er gøy å spille spill der man spiller i team med andre. Og at vanskelige spill kan være gøy. Når han spiller så kan han glemme å gjøre andre ting, glemme tid og sted. Fokuset på spillet blir så stor at man glemmer alt som er ondt. Spill blir kjedelige når de er gjentakende og man må gjøre det samme hele tiden. Det er også kjekt om det er en form for handel i spillet, der man kan kjøpe og selge ting. Spilleren føler at han har blitt god teamplayer og har fått god reaksjonstid, men det hjelper ikke på skolearbeidet.<br><br><i> — Det hadde vært kult å spille ute, men de fleste som spiller er ganske late, de gidder ikke gå ut. </i> <br><br> Hvis man skal lage dataspill man spiller ute, må man ha et godt belønningssystem, det er fett å samle ting og samle poeng med venner, og det må gjøres skikkelig. <br><br> Vi intervjuet også ansatte ved en spillbutikk i sentrum, Game Bergen. De fortalte at rollespill er mest populære. Det er mest kvinner som kjøper spill rettet som treningsøkter. Alle typer folk kjøper spill, men i kundegruppen er det flest gutter mellom ti og tyve år. <br><br> <i><strong>Hovedlæring:</strong> den sosiale biten er viktig i spill, dette med å jobbe sammen med å løse oppgaver for å nå et mål er viktig.</i><br><br> <h5>De andre, aktive..</h5> Olav på seksten år bor i Hardanger. Han liker best gym på skolen, og syns det er for lite aktivitet i skolen. Han liker best å stå på ski og sykle – dette er krevende aktiviteter, og han kan alltid lære noe nytt. Alle vennene driver med det samme. <br><br> <i>— Det er lyst til å bli så god som mulig som driver meg.</i> <br><br> På skolen så er det læring som er motivatoren, det er viktig for framtiden. Olav vil gjerne gå på idrettslinjen og kanskje bli skiinstruktør. Olav har playstation, men spiller lite. Om han spiller, så er bilspill mest moro. <br><br> Solveig er 13 år, og bor også i Hardanger. Hun liker best gym og samfunnsfag, gym fordi da slipper hun å sitte i ro. Solveig syns det er for mye stillesitting på skolen. Det er tungt å sitte stille lenge, da får hun vondt i kroppen. De fleste vennene er aktive, og hun har en stor vennekrets. Ski er gøyest – det er både spennende og utfordrende. <br><br> — Jeg liker ikke å sitte i ro! <br><br> Solveig spiller ikke dataspill, hun har ingen interesse for det. Om hun skulle spilt dataspill, foretrekker hun spill der det er bevegelse (wii, kinect) <br> <br> <i><strong>Hovedlæring:</strong> den sosiale biten er viktig i spill, dette med å jobbe sammen med å løse oppgaver for å nå et mål er viktig.</i><br><br> <h5>I skolen </h5> I august var Øyvind elev for en dag i første klasse ved Flaktveit barneskole. I klassen var det 16 elever, flest gutter. Klassen har bare gått på skole i én uke. Fire av barna har ulike diagnoser som ADHD og Tourettes. I løpet av dagen skal barna lære tall og bokstaven i. Det er ulike grader av ro og bråk i klasserommet gjennom dagen. Flere ganger må de tilkalle ekstra hjelp for å roe ned klassen.<br><br> <i>— Det er for lenge for barna å være i ro i 1 time og 30 minutter. Før var timene 45 minutter, også det er i meste laget. </i><br><br>Midt på dagen får barna en times frikvarter. Det er full fart gjennom hele timen. <br><br>Lærerne mener det er for tidlig å la barna begynne på skolen som seksåringer. De er ikke modne nok. Kravene er til læring er for store, det var i utgangspunktet ment at 1.klasse skulle være mer lek. Timene kan være litt for lange, en lærer mener de på dette trinnet bør være max 20 minutter. På parkeringsplassen kan man se hvem av elvene som blir overvektige det er de som blir kjørt til skolen ifølge en lærer. <br><br>Det ble påpekt at elvene var lite aktive på fritiden, og at de hadde spesielt mye energi denne dagen. Leketimen gjør godt, men de kunne nok bevegd seg mer. Elvene sliter med å sitte i ro. <br><br> <i><strong>Hovedlæring:</strong> Elvene sliter med å sitte i ro.</i><br><br> <h5> De erfarne, tett på barn i aktivitet </h5> <br> <i>Barnas Fysioterapisenter</i> er en stiftelse som tilbyr fysisk aktivitet for barn med overvekt eller fedme. De arrangerer blant annet Gøy med gym, der barna får prøve ulike former for fysisk aktivitet og trening der bevegelsesglede og motivasjon for egen aktivitet er et mål. <br><br>Kine Tveten ved Barnas Fysioterapisenter forteller at de må finne det som motiverer den enkelte. Ting som motiverer kan være at det er gøy, at barna kan komme med tilbakemeldinger og forslag til aktiviteter, at det er voksne tilstede, at barna blir sett, at de blir utfordret til å bruke fantasien, at øvelsene er tilpasset slik at barna skal mestre dem. Hun forteller videre at innsalget er viktig for motivasjonen; det heter for eksempel ikke lekser, det heter oppdrag. Hos BFS er barna i trygge omgivelser, de blir ikke dømt. Alle barna har forskjellige behov og er på forskjellig nivå, som gjør det vanskelig for lærerne å tilfredsstille alle barna. <i>— Barn er ikke skapt for å være i de rammene som skolen har.</i> <br><br> <i>Frisklivsentralen</i> er et kommunalt kompetansesenter med tilbud til personer og grupper som har behov for hjelp til å endre helseatferd. Brukerne er familier med barn i alderen seks til elleve år som har overvekt – de er henvist av skolehelsetjenesten. De kommer fra alle typer familier og fra alle samfunnslag. Innvandrere er en økende gruppe fordi mattilbud endrer seg. De er ofte lettere å jobbe med; de er nysgjerrige på norsk kultur og vil gjerne tilpasse seg. <br><br> <i>— Hele familien må være med. Foreldre er viktige rollemodeller og tiltretteleggere. Jo tidligere man kommer i gang med gode vaner jo bedre blir det.</i> <br><br> Det kan være vanskelig å få foreldrene til å stille. De prioriterer ikke aktiviteten og har ikke tid. Man ser at det skjer noe med barn i seksårsalderen. Da går barna fra barnehage til skole, aktivitetsnivået går ned og barna sitter mer i ro. Alt er basert på frivillighet. Barna blir motivert/påvirket av omgivelsene. Mestringsopplevelsen er en viktig faktor som gir motivasjon til endring. Terskelen skal være så lav som mulig. Det er fokus på at det skal være gøy. <br><br>— Vi opplever at barna mestrer mer i vårt program enn på skolen, nettopp pga at alle aktiviteter er tilpasset. <br><br> <i>Folkelig</i> har som mål og gjøre helsefremmende aktiviteter tilgjengelig for folk der de bor, og satser på samarbeid som bygger en god  nærmiljøkultur og bringer sosial kapital til store og små lokalsamfunn. <br><br> <i>Gategym</i> er et lavterskel tilbud hvor mestring og glede er det viktigste, Det foregår ute og lokalt slik at man blir en del av nabolaget. Det er foreløpig flest damer som deltar. Det som motiverer til deltakelse er at det ikke må være kleint, og at man kan yte det man klarer. Variasjon og kombinasjon av øvelser må være stor. Deltakeren må ha litt spenning i hva som kommer. <br><br><i>Karina Opdal</i> jobber blant annet med BIT20 sine barneprosjekt ute i skolene og hun jobber som teater- og operainstruktør for barn og unge. Karina bruker ofte fysiske lekbaserte øvelser for å varme opp, komme i gang, kjenne puls, skape trygghet og god gruppedynamikk <br><br> — Det viktigste er å jobbe ut fra trygge rammer. <br><br> Det å jobbe med andre i sirkel, skape trygghet og samspill i lekbaserte opplegg, skape variasjon, gi et forhold til tempo – alt dette er fin inngang til å jobbe med barn og unge. Leken og aktiviteten er krevende fysisk arbeid, men barna glemmer det. De spiller på lag og får et forhold til sine egne kinestetiske sanser. Å bygge gode grupper er viktig, leken ligger i bunnen. Barna får ikke velge gruppe selv. De setter gjerne sammen grupper av barn som ikke er så mye sammen ellers. For barn som vegrer seg så handler det om å lage gode rammer; lett og trygt, rom for å feile, ikke prestasjon. Oppgavene består ofte av en type øvelser som gjør at alle blir sett, ingen blir utelatt, ingen er flinkere eller bedre enn andre. Barna blir oppmuntret til å lage egne leker eller opplegg som alle skal være med på. De tenker ikke på aktiviteten som kjedelige oppgaver. Barn og unge fanger også raskt opp entusiasme; det er viktig at lederne er med å leke og ikke bare står på sidelinjen. Noen barn er veldig bakpå eller trenger en annen type oppmerksomhet. Da kan det fungere å flytte fokus for dem ved for eksempel gi dem mer ansvar, la dem få være med å lede. Gi dem større følelse av viktighet. <br><br> Tror at ganske mange barn kan bli trigget av å bruke for eksempel teknologi som teller skritt og avstand. Så lenge skjerm/spill er involvert, så kan man få det til. Men usikker på langsiktig effekt. Aktiviteten vil da være avhengig av entusiasmen rundt dupeditten. Hva skjer når den ikke er så engasjerende lenger? <br><br> <i><strong>Hovedlæring:</strong> Det handler om å lage gode rammer - lett og trygt, rom for å feile, ikke prestasjon. Det ikke må være kleint, og man kan yte det man klarer. Variasjon og kombinasjon av øvelser må være stor. Innsalget er viktig.</i><br><br> <h5>Fagfolkene</h5> <br> <i>Sosialantropolog Ellen M. Iveland Ersfjord</i> ved Norsk senter for barneforskning har forsket på norske rehabiliteringsprosjekter av barnefedme. Hun sier først og fremst at for å finne ut hva som motiverer barn, så bør vi snakke med barna. Og med tanke på om vi skal fokusere på kosthold eller bevegelse - Begge deler. Undersøkelser  har vist at barn med fedme har like dårlig livskvalitet som barn som går på cellegift. <br><br> — voksne bør ikke arrangere så mye, det blir fort ikke lenger på barnas premisser.<br><br> Aktivitet for barn med fedme/overvekt bør bevege seg mot lek og morsomme aktiviteter. De må føle seg trygg i omgivelsene. Aktiviteter der du aldri taper eller blir slått ut er populære. De liker aktiviteter som ikke er ekskluderende, men derimot lekbaserte og morsomme. De er opptatt av blindt valg når man deler inn lag, at ingen kan velges bort. Barn liker å være med foreldrene. Det er ideelt sett i barnehagealder man kan påvirke mest til aktivitet og godt kosthold. <br><br> <i>Yngvild Danielsen</i> er postdoktor og psykolog ved Universitetet i Bergen. Hun arbeider med familiebasert kognitiv atferdsterapi (FBSFT) for å endre livsstil hos familier med barn som sliter med overvekt og fedme. Målet med terapiformen er å gå ned i vekt og endre livsstilsvaner. <br><br>Terapiformen inkluderer at man kan tjene poeng ved god adferd, som kan hentes ut i avtalte belønninger. Alle i familien får egne målsetninger og alle får belønning. I tillegg får barna gjennom samtaleterapi en verktøykasse til å takle vanskelige situasjoner på en god måte. Man jobber med opprettholdende mekanismer som å  identifisere gode/uheldige tankemønstre, sette grenser, sette gode mål, gir belønning og ros, gjøre gode strukturer til vaner. <br><br>Yngvild gir noen kriterier for motivasjonsverktøy; Verktøyet må gi en god opplevelse, være sosialt og gi følelse av mestring. Det må være belønnende og gi positive tilbakemeldinger på det en gjør. For å nå ut må man finne noe som er kjekt, som framstår som attraktivt og morsomt. Og man må finne verktøy som kan gjøre fysisk aktivitet til en vane. <br><br>— Noe man går inn i, fortsetter å være der, jevnlig feedback, virtuell virkelighet, få påminnelser, belønningssystem, gjøre forskjellige ting, samle poeng. <br><br>Barn som er vant til å bruke dataspill som hovedarena for sosialt samvær har gjerne litt dårlig oppfinnsomhet til å finne på andre ting å gjøre. De trenger hjelp til å tenke i nye baner om hva man kan gjøre av  aktiviteter som kan gå inn i hverdagen. <br><br> <i><strong>Hovedlæring:</strong> Ikke tenke som en voksen og høre på barna selv. Motivasjonsverktøy må gi en god opplevelse, være sosialt og gi følelse av mestring. Det må være belønnende og gi positive tilbakemeldinger på det en gjør. Det må lære bevegelsesglede og gjøre fysisk aktivitet til en vane.</i><br><br> <h5>Oppsummering</h5> <br>Flere av våre stakeholders mener at om man skal bidra til livsstilsendring, så bør man arbeide med barn som er så unge som mulig. Fra seksårsalderen blir barn mer stillestittende og får flere forpliktelser på skole. Her blir barna lært opp til å sitte i ro. Innen de når tenårene er mye av vaner og preferanser lagt. Tenåringer er en mye vanskeligere gruppe å arbeide med. Barn er ganske aktive fra seks til omtrent niårsalderen. Omtrent en av fire niåringer sitter for mye stille. Fra ni til femten år halveres aktivitetsnivået. Mye av dagens aktivitet for barn og unge er organisert. <br><br> For å skape et motivasjonsverktøy for barn så er det endel kriterier som må være på plass<span>:</span><li>det må være lavterskel og frivillig med rom for å feile</li><li> det må være sosialt og gjerne ha en form for samarbeid, men man må ikke kunne velges bort</li><li> det må være klare regler og umiddelbare tilbakemeldinger</li><li>det må være en god balanse mellom mestring og utfordring</li><li> variasjon er viktig, repetisjon er kjedelig</li><li>det må være belønnende</li><li>det må lære bevegelsesglede for å kunne gjøre fysisk aktivitet til en vane</li>
---
